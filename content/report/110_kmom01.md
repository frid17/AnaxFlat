Kmom01
===============================



**Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?**

Nej, ramverk för att bygga webbplatser är nytt för mig.

**Det blev en del nya verktyg i labbmiljön, var de nya för dig eller kände du igen dem?**

Flertalet var nya, inte minst Anax. Git har jag viss bekantskap med sen tidigare.

**Hur kändes det att jobba med Anax Flat och bygga din me-sida?**

Det var bekvämt jämfört med att göra saker mer "för hand".

Åtminstone uppgifterna i detta introduktions-kmom, vill säga. Jag antar att man
gräver djupare längre fram i kommande kmom.

**Har du några förutfattade meningar, eller kanske en etablerad övertygelse, inom design och användbarhet för webben?**

Jag har tidigare bl a pluggat ekonomi och arbetat med marknadsföring i olika sammanhang.
Från detta har jag med mig kunskaper om produkt/tjänsteutveckling, marketing, branding, osv.
Sådana faktorer kan ha en styrande inverkan på både webbdesign och annan design.

I en kommersiell kontext så är webbdesignen en del av företagets kommunikation
med kunder, leverantörer, investerare, mfl. Där kan inte webbdesignen ses isolerat utan
är en del av en övergripande plan för design, branding, pr/kommunikation, marketing/sales, mm.

En speciell aspekt som blivit mer central på senare år handlar om hur man utformar
produkter/tjänster (särskilt digitala sådana) för att de ska bli mer attraktiva
för kunderna, mer vanebildande, mer "virala", etc.

Det finns olika teorier och kartläggningar av vilka faktorer som är centrala för
sådan produkt/tjänstedesign. Det har sen konsekvenser bl a för hur företagets
webbnärvaro bör se ut. Överlag så behöver funktionaliteten och designen koordineras
och utformas på ett sätt som optimerar effekten man är ute efter.

Utöver detta affärsperspektiv så har jag en del allmänna åsikter kring design
och estetik som även färgar min syn på webbdesign, antar jag. Jag har arbetat
en del med design i olika sammanhang, dock inte webbdesign.

Mitt ideal för webbdesign har historiskt sett varit webbsajterna för högprofilerade
internationella arkitekter/arkitektbyråer. Vanligen sober, snygg och minimalistisk
webbdesign med fokus på balans, symmetrier och proportioner. Dvs, ofta i linje
med den estetik man förväntar sig från högprofilerade arkitekter.

Skillnaden mellan arkitektbranschens webbsajter och andra sajter har dock
minskat kraftigt över tiden tycker jag. Vissa sajter ger mig fortfarande
intrycket "oj här syns det att en arkitekt varit framme" men många skiljer
sig inte speciellt från mängden.

Sen har jag förstås även en del åsikter när det gäller dålig/olämplig webbdesign.
Jag har t ex en viss förståelse för att Google försöker stävja auto-spelande
videos på websidor. Den version av Chrome som kommer i januari 2018 kommer bl a
defaultmässigt förhindra autoplay av videos som inte är mute:ade, sägs det.


**Det fanns videor som kompletterade artiklarna, hjälpte de dig att förstå materialet bättre?**

Jo det får man säga. Särskilt videogenomgången av strukturen hos Anax-sajten kändes
förstås mycket relevant.

Videorna för uppfräschning av kunskaper om HTML etc var också bra. Överlag så
tycker jag att video är ett praktiskt komplement till skriven information.
