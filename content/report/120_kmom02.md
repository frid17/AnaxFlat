Kmom02
===============================

**Vad tycker du om LESS så här långt, och det sättet vi jobbar med LESS-moduler i vårt tema?**

Jag tycker LESS är mycket intressant så här långt.

Ser man på HTML och CSS så tycker jag att det syns att det finns ett utrymme för
hjälpverktyg på högre nivå som automatiserar och förenklar hanteringen. Anax Flat,
LESS och liknande verktyg fyller ett tydligt behov, så vitt jag kan se.


**Hur kändes det att kompilera LESS till CSS, var det något du reflekterade över?**

Jag tycker att det funkade bra. Det uppstod i princip inga problem någonstans
under arbetet. Hade förväntat mig att det kanske skulle bli en del varningar
vid make test men det dök aldrig upp några sådana.

**Har du varit bekant med Makefiler och make sedan tidigare, eller något liknande byggverktyg?**

Jag har varit i kontakt med liknande varianter men det var rätt länge sedan. Kan
inte påstå att jag minns särdeles mycket av det.

**Hur uppfattar du make så här långt?**

Jag tycker det är mycket intressant. Så här långt ser det ut som ett lovande
verktyg och hjälpmedel för att optimera en del arbetsprocesser. Som ekonom håller
jag ett visst fokus på arbetsorganisering, optimering av processer och rutiner, osv.

Inom industrin och vissa andra branscher är Lean och Six Sigma viktiga
modeller för organisationsstyrning och operations management sedan ett par
decennier. Det innebär bla att man försöker förbättra, strömlinjeforma och
standardisera arbetsprocesser, minimera cykeltider mm. Även databranschen har
förstås med tiden tagit in allt mer lean-tänk.

Make ser ut att vara ett bra verktyg för att standardisera och tidskomprimera
vissa arbetsprocesser när man programmerar/utvecklar. Ser fram emot att lära mig
mer om detta.




**Fann du nytta i de videor som var kopplade till detta kursmoment?**

Ja, videorna var till stor nytta.

Den skriftliga beskrivningen av övningen/uppgiften innehåller inte exakt samma
information som videogenomgången. På vissa ställen tillförde videorna små bitar
extrainformation som var rätt viktig.

Att följa med i videorna och göra övningen parallellt funkade mycket bra. Man
fick visserligen hålla ett öga på texten också och byta ut några detaljer, tex
wget mot npm, men det var inget problem.
